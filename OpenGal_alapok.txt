+++DISCLAIMER+++
A dokumentum -work in progress-, még sokat fog változni, blablabla. A "Lehetséges változtatások / fejlesztések:" címszónál minden alkalommal LEHETSÉGES módosításokról, puszta ÖTLETEKRŐL van szó, ezek implementálása csak megbeszélés után történik. Minden visszajelzésért hálásak vagyunk.


+++ALAPOK+++
Fő célkitűzés nem az eredeti játék teljes lemásolása, hanem annak hangulatának, játékélményének újraalkotása, ahol csak lehetséges, ott javítva az eredeti koncepción.

A játék alapjai változatlanok:
> A játék fordulókból áll.
> A játékosok pontszámmal rendelkeznek, melynek túlnyomó részét a flottájuk teszi ki.
> A flották nyersanyagból vásárolhatóak.
> A nyersanyagot roidok (plazmatorok) fejlesztik, körönként.
> Plazmator nyersanyagból lőhető fel, vagy lopható más játékosoktól.
> 1 óra 1 kör, körváltó egészkor van.
> A játékosok szövetségekbe szerveződhetnek.
> A játék fő célja a szövetségek pontszám alapján történő versenye.


+++JÁTÉKTÉR FELÉPÍTÉSE+++
A játék képzelt univerzuma rendszerekből, azon belül galaxisokból, azon belül planétákból áll.
> Az univerzumon belül gyakorlatilag végtelen rendszer van.
> Egy rendszer 10 galaxist tartalmaz.
> Egy galaxis 10 planétát tartalmaz.

___Lehetséges változtatások / fejlesztések:
> Mivel nonprofit játék, a korábban kreditért vásárolható funkciók (szövetségi galaxis vásárlása, planéta áthelyezése) megvásárolhatóak a saját, vagy szövetségi kincstárból, nyersanyagból.
> Rendszerek bővítése plusz galaxisokkal
> A galaxis és a rendszer elnevezés megcserélése. Ez lehetővé tenné azt hogy a játékba bekerüljenek csillagok is amik befolyásolhatnák a csatákat és a termelést. (Neutroncsillag: szondázás, szondázhatóság. Fekete lyuk: flották sebessége, plasmatorszondák hatékonysága. Vörös óriás: Hatékonyabb fémplasmatorok, viszont a csillag nem él a forduló végéig, a csillag pusztulásakor elpusztít minden otthon tartózkodó hajót, PVR-t. A játékos láthatja hány kör van a csillag pusztulásáig)
>> Az árak exponenciálisan növekednének, így az első néhány után abszolút nem érné meg.
>> Cél a 100 fő feletti szövetségek ellátása galaxissal. Így a kezdeti időkben tudnának mondjuk 12-13 galaxissal rendelkezni, később, amikor már életképessé válik a 100 fő feletti rész, akkor el tudnak költözni egy új rendszerbe. Így a 100-as határ elérése nem jelentene akkora hátrányt.
> Később egy starblast.io-hoz hasonló real time játékmód. A real time harcc mindig az adott kör végéig tartana. Az ott szerzettnyersanyag és gyártott hajók a kör végén hozzáadódnának a játékos profiljához.
> A csataszámításnál egy új változó hozzáadása a túlzott farmolás és a kezdők elnyomásának ellensúlyozására. Ha egy játékos vagy egy szövetség túl gyakran támad egy adott célpontot akkor elkezd leromlani a találati pontosság és a roidlopás hatékonysága.
> IP-ből és böngésző adatokból hash készítés, amelyet a szövetségek vezetői használhatnak a kémek, multik kiszűrésére.
> AI vezérelt bolygók. Ezek száma a multi és farm gyanús esetekkel arányosan automatikusan nőne. És nagyobb valószínűséggel támadnák az ilyen gyanús bolygókat.


+++NYERSANYAG ÉS PLAZMATOROK+++
> Három nyersanyag létezik, fém - kristály - narion.
> Ezeket plazmatorok (roidok) termelik.
>> Hivatalos elnevezésnek a plazmatort ajánlanám.
> Plazmatort fellőni minden planéta tud, 99-esével.
> A planéta aktuális plazmatormennyiségétől függ, hogy a fellőtt 99 plazmatorból hány aktivizálódik (hányat talál).
>> Ez a szám exponenciálisan csökken, így rövid időn belül jobban megéri plazmatort lopni, mint újat fellőni.
> A fellövés nem kerül pénzbe, csak le kell gyártani a plazmatorokat (szondák), és a hordozórakétát.
> A plazmator fellövés után inaktív állapotba kerül.
> Az aktivizálás (behúzás) fémbe kerül.
>> A fémköltség exponenciálisan nő, minél több plazmatorral rendelkezik a planéta.

___Lehetséges változtatások / fejlesztések:


+++FAJOK+++
A faj hajóinak jellemzése minden esetben ár / érték arányban történik. A változtatások / fejlesztések részben szereplő dolgok megvalósulhatnak akár planétafejlesztés hatására is (lásd: teljesen újragondolt fejlesztési rendszer valamikor később a doksiban).

HUMAN:
> Masszív hajók, nagy sebzés, jó célpont kiosztás.
> Lopó osztály: cirkáló.
> Alapból kölünlegességgel nem rendelkezett a faj, zúzott, és kész, ennyit tudott.
___Lehetséges változtatások / fejlesztések:
> Gyorsabb TP gyűjtés.
> A plazmator fellövés és behúzás görbéje enyébb, könnyebb plazmatort behúzni mint a többi fajjal.

SHIN:
> Sebezhető, de vállalható sebzéssel rendelkező hajók, rossz célpontkiosztással.
> Másodlagosan gyegébb hajók összlövéssel.
> Lopó osztály: romboló.
> Különlegesség: a flották létszáma nem olvasható az ellenfél számára, 0-t jelez az állapotjelzőn (láthatatlanság). A szondák pontatlan flottaadatokat adnak vissza.
___Lehetséges változtatások / fejlesztések:
> Alternatív lopóosztály: naszád.
>> Ez rengeteg érdekes trükkre adna lehetőséget a shin fajjal. Romboló idejű flottát indítani, naszádokkal telerakva, vagy a flottacserés taktika továbbfejlesztésére.
>> TP-limitált fejlesztésként valósítanám meg, egy igen késői és drága fejlesztésként. Cél az lenne, hogy forduló végére a shin játékosok 10-15 százaléka rendelkezzen a fejlesztéssel.

DIGITROX:
> 1 körrel lassabb hajók, mint a többi faj.
> Gyenge sebzés, masszív, de drága hajók. Közel használhatatlan célpontkiosztás.
> Lopó osztály: romboló.
> Különlegesség: Extra erős PVR rendszer.
___Lehetséges változtatások / fejlesztések:
> Lopó osztály megváltoztatása csatahajóra (fejlesztés nélkül, az egész fajt érintené).
> Lopóhajó és nyersanyag lopó hajó kombinálása egy hajóba.
> Másodlagos hajók, melyek nem lőnek, hanem gyógyítanak.
>> Nagyon rossz célpontkiosztással a lelőtt saját hajókból következő körre újraépítenek néhányat.
> Hajógyilkos szondák (egyaránt pusztítanák a védőket és támadókat is a célpont bolygón)

KHADUUI:
> Gyenge, törékeny hajók.
> Lopó osztály: naszád.
> Különlegesség: Blokkoló hajók, melyek sebzést nem okoznak, de kiblokkolják a csatából az ellenséget. Nagyon hatékony, de nem tesz kárt a másikban. 
___Lehetséges változtatások / fejlesztések:
> Roidblokk: A lopóhajó a megmaradt roidok termelését blokkolja az adott planétán, a csata után még néhány körig. Kb. másfélszer annyi roid blokkolása lehetséges, mint amennyi ellopott a játékos.

PIRAATI:
> Törékeny, de jó sebzésű hajók.
> Lopó osztály: naszád.
> Az átlagosnál 1 körrel gyorsabb flották.
> Különlegesség: A lelőtt hajók bizonyos százalékát ellopják, ami a csata után a saját flottályukba kerül.
___Lehetséges változtatások / fejlesztések:
> A hajólopáshoz egy fajspecifikus formációt hoznék létre. Ez lenne a csáklyázó formáció. Ha a kalóz megcsáklyázza az ellenséges flottát, akkor minden lelőtt hajót el tud lopni tőle, de cserébe sérülékenyebb, hajói pedig utolsónak lőnek.
>> Ez stratégiailag erősítene a kalóz védők helyzetén, ami az eredeti játékban a 15.-16. fordulótól kezdve már igen gyengének számított, jelentősége eltörpült a khaduui és humán kombó mellett.
>> Lenne értelme ész nélkül túlvédeni mindenhol kalózzal.
>> A "high risk high reward" játékstílust jutalmazná, ami szerintem a faj lényege. Sokkal veszélyesebb, könnyű égni, nagyon könnyű lezúzni (hazakísérni) az ilyen formációban repülő flottákat, de cserébe ha sikeres a taktika, akkor gyorsan meg tudja szedni magát a kalóz védő.
> Képes lenne félúton a mélyürben is csatázni, ha két játékos kölcsönösen betámadja egymást. Erre a mélyűri csatára a shin immunis lenne azaz a flottái észrevétlenül elhaladhatnak a piraati flották mellett.

ZYK:
> Rengeteg, nagyon olcsó, nagyon gyenge hajó. Jó célpontkiosztás, ár / érték arányban néhány nagyon erős hajó.
> Lopó osztály: fregatt.
___Lehetséges változtatások / fejlesztések:
> A faj mechanikáját a fajspecifikus fejlesztésekkel bővíteném.
>> A zyk fejlesztések nagy része "specializáció" lenne. 
>> Ez azt jelenti, hogy bizonyos hajóosztályok, vagy bizonyos fajok ellen fejleszthetnék magukat a zyk játékosok. A fejlesztések között választani kéne, nem lehetne "kimaxolni" az összes fejlesztést egyszerre.
>> Egyszerű példa: kiválasztott faj ellen +5% sebzést kapnak a zyk hajók. Ebből csak 1 faj lehet aktív egyszerre.
>> Így a zyk játékosok specializálódhatnak 1-1 játékostípus ellen.
> Lehetséges specializációk: faj ellen, hajótípus ellen, bizonyos pontszám ellen (sajátnál kisebb / nagyobb), esetleg szövetségi ranggal / galaxis ranggal rendelkezők ellen, idegen / baráti planétán?

Nomád:
> Űrállomások építése. Önmagában saját hajóosztály így csak az összlövők sebezhetik. Tartósabb időre telepítheti őket egy tetszőleges csillag körül, a galaxis profilban ezek 100-nál mindig nagyobb sorszámmal jelennének meg mint egy önálló bolygó, a bolygónév helyett az anyabolygó neve és a flotta neve jelenik meg. A csatahajóknál is lassabban mozognak, de cserébe nehéz őket elpusztítani és helyben gyárthat hajókat is. A kilőtt űrállomáshoz tartozó maradék flotta visszavonul, az űrállomás gyártósorán lévőhajók megsemmisülnek, de a nyersanyagot a játékos visszakapja.
> Plasmatorvontatók. A játékos tetszőleges koordinátákra vontathatja a plasmatorait. A vontatás lassú és utazás közben nem termelnek a plasmatorok. Ha a plasmatorvontatókat egy csatában lelövik akkor az el nem lopott plasmatorok haza katapultálnak, ez idő alatt nem termelnek.
> A játékos nagyobb mennyiségű nyersanyagért cserébe akár az egész bolygóját is áthelyezheti az univerzum egy tetszőleges pontjára.
> A fajnak gyakorlatilag csak vadászai lennének harcra, minden más osztályból csak plasmatorlopásra, plasmatorok áttelepítésére esetleg gyenge blokkolásra lennének hajói
> A fajnak nem lenne PVR-e

Hibrid:
> Egy olyan faj aminek egy-egy osztályban lennének más fajokra jellemző tulajdonságú hajói.
> A hajói nem lennének erősek egyetlen osztályban sem viszont a flotta összetétel variálhatósága stratégiai előnyt jelenthetne.
> Minden hajóosztályban lennének lopóhajói, viszont az adott osztályra jellemzőknél valamivel gyengébbek.
> A flották variálhatósága érdekében hatékonyabb hajóbontás.
> A fejlesztéseknél a többi fajjal ellentétes irányban a csatahajótól a vadászig fejleszthetné a hajóit.
> A PVR-ek is fordított irányban fejlődnének és a kisebb PVR-ek összességében hatékonyabbak lennének mint a nagyobb hajosztályba tartozók.
> Az egyik flotta a nomádra jellemző telepíthető űrállomás viszont ez csak jelentős fejlesztések után elérhető. A nomádok űrállomásától sebezhetőbb, mivel ez csatahajó osztályú.

+++SZÖVETSÉGEK RENDSZERE+++
> Szövetséget alapítani bárki tud.
> Szövetségi létszámlimit nincs, és soha nem is lesz.
> A szövetségek despotikus rendszerűek, a főparancsnok teljhatalommal rendelkezik, teljes hozzáférése van mind a tagság kezeléséhez, mind a kincstárhoz, mind a belső fórum moderálásához.
> A szövetség kincstárral rendelkezik, melybe adó, vagy beutalások útján kerül a nyersanyag. 
> A szövetség belső fórummal rendelkezik, melyet csak a szövetség tagjai láthatnak.

SZÖVETSÉGI RANGOK (régiek, és újak egyben, mögöttük zárójelben, hogy egy szövetségben hány lehet belőlük):
> Főparancsnok(1): Superuser, minden jogosultsággal.
> Parancsnok(3): Tagokat vehet fel, illetve távolíthat el, tagság rangját változtathatja. Támadást, védelmet tud szervezni, és diplomáciát tud kezelni.
> Hadügyminiszter(3): Támadást és védelmet tud kezelni, ezek szervezése a feladata.
> Propagandaminiszter(3): A régi fórumadminisztrátor. A fórumon kívül a szövetség propaganda felületének a kezelése, szerkesztése is feladata, s van hozzá jogosultsága (propagandáról később).
> Diplomata(1): Diplomáciát tud kezelni, s ebben merül ki a feladata is.
> Kincstárnok(3): A kincstárat tudja kezelni.
> Tárca nélküli miniszter(3): Külön jogokkal nem rendelkező tag, akit mégis valami miatt az fpk ki akar emelni az egyszerű szövetségi tagok közül. Egyfajta jelzés értékű rang, mindenféle kiváltság nélkül.

___Lehetséges változtatások / fejlesztések:
> Látható, hogy az új rangokkal 17-re nő a szövetségen belül tisztséget betöltő játékosok száma. Erre a növelésre a játékélmény növelése érdekében volt szükség. Emellett galaxison belül is betölthetnek a játékosok galpk illetve galhm szerepeket, a szövetségen belül pedig vannak kiemelt védők, támadók, szondászok, stb. Ezt arra a design döntésre alapozom, hogy a játékosok számára unalmas lehet egyszerű mezei szövetségi tagnak lenni, 140 másik szövetségi taggal egyetemben. Mindenki szeretne egy kicsikét különleges lenni, egy kicsit több lenni, mint az átlag bokorugró. A szövetségi rangok számának növelésével több játékos elégedettségét növelhetjük (konkrétan ez a célja a tárca nélküli miniszter pozíciónak) - de szükséges is volt szerintem pár új tisztség bevezetése.
>> 100 fő fölötti szövetségnél szívem szerint még tovább növelném a rangokat, az összes rangot további +1-el bővíteném. És ezt megismételném minden újabb 100 szövetségi tagnál.


+++DIPLOMÁCIA+++
A diplomácia képernyő, és a teljes rendszer átdolgozása elengedhetetlen szerintem. Az eredeti rendszer legjobb eleme az volt, hogy a kötött egyezségeket egyáltalán nem volt kötelező betartani - csak hát aki diplót szegett, azt épp ezért mélyen lenézte a teljes univerzum. A rendszer ezen alapja változatlan lenne, viszont néhány felhasználóbarát újítás szükséges.
Két szövetség között a következő állapotok állhatnak fenn (régi és új lehetőségek egyben kerülnek felsorolásra):
> Nemezis: Az elmúlt 168 órában folyamatosan, legalább 6 óránként volt ellenséges flottacsapódás a két szövetség között. Az ilyen állapotban lévő szövetségek képtelenek módosítani a szövetségi állapotukon 168 órán keresztül (tehát ha megszűnik az ellenségeskedés, onnantól számítva 168 óráig). A nemeziseik ellen a szövetségek (szövetségi fejlesztés elvégzése után) bónuszokat kaphatnak! Az egyetlen szövetségi típus, amit a szövetségi vezetők nem módosíthatnak, és a rendszer magától állítja be.
> Háború: Azon szövetségek közötti állapot, amik háborúban állnak egymással, de még nem érték el a nemezis szintet. A nemezis szint ide vált vissza automatikusan, ha nincs ellenséges flottacsapódás a két szövetség között. Ez a szint már szabadon módosítható a szövetségi vezetők által.
> Tűzszünet: Ideiglenes tűzszünet, melyet nem illik(!) megszegni. Csak bizonyos időközre állítható be, maximum 168 órára. Utána - ha a szövetségi vezetők nem egyeztek meg másban - automatikusan háborúra áll vissza.
> Semlegesség: A két szövetség között semmiféle diplomáciai kapcsolat nincs.
> 
> 
